# Reflectieverslag: Toekomstgericht Probleemoplossen en Handelen

## Persoonlijke Reflectie

In dit verslag wil ik reflecteren op het afgelopen project. Het doel van dit document is om van de ervaringen te leren en hierop te verbeteren.

Dit semester begon redelijk hetzelfde als elk project dat ik start: veel motivatie, ik zie veel kansen en mogelijkheden. De eerste paar weken gaan dan ook voorspoedig, ik draai goed mee met de studenten, volg de colleges en heb ook contact met de docenten via de mail en Canvas. Als ik terugkijk, begint het altijd met een eerste kleine tegenslag. In dit geval was het de C++ opdracht, waaruit al snel bleek hoe verleerd je kunt zijn na zo'n lange tijd. Onzekerheid neemt hierbij toe, gepaard met stressgevoelens, maar ik ben op dat moment niet naar de docent gestapt of naar iemand die mij wilde helpen (er was genoeg hulp aangeboden, vanuit de docenten, maar ook in mijn persoonlijke kringen). 

Ik neig er vaak naar om problemen zelf op te lossen; ik zou dit ook moeten kunnen, denk ik dan ook vaak. Zo'n gedachte is ook niet onwaar, maar wel volatiel. Ik stel eisen aan mezelf die niet nodig zijn. Waarom zou ik het alleen moeten doen? Wat bewijs ik hiermee? Uiteindelijk ben ik in de dagen hierop meer zelfstandig bezig geweest, hopend dat het probleem (dat ik zelf op zou moeten kunnen lossen) makkelijker op te lossen was. Ik lieg niet dat de maandagen en dinsdagen dat ik niet op de HU was, en menig avonden en weekenddagen bezig was met deze problemen die ik zelf op zou moeten kunnen lossen.

Dit is al redelijk duidelijk waar dit heen ging. Het niet kunnen oplossen van deze problemen tast ook het zelfvertrouwen aan: ik kan iets niet dat ik eigenlijk wel hoor te kunnen. Van een aangetast zelfvertrouwen komt schaamte, schaamte om alsnog met die problemen hulp te zoeken, en schaamte om uiteindelijk naar de hogeschool te gaan. Vervolgens zat ik in een put waar ik mezelf in had gegraven, tenminste zo voelde het. Een vicieuze cirkel van problemen proberen op te lossen in mijn eentje waarvan ik denk dat ik deze hoor te kunnen, en vervolgens meer problemen voor mijzelf creëren. 

Uiteindelijk uitte dit zich in paniekaanvallen en andere slechte symptomen. Hierbij moet ik mijn vriendin bedanken dat ze tegen mijn ego inging en met mij naar de voordeur van de hogeschool reisde. De realiteit is ook eigenlijk dat als je eenmaal daar aankomt, de schaamte helemaal niet zo groot is als je het maakt - nog wel aanwezig, maar als je in de eigen put zit, voelde het onmogelijk om de 'facts te facen'. Dit bracht de bal weer aan het rollen. Ik zeg niet dat hierbij alle problemen de deur uit zijn, want de afgelopen drie weken heb ik mij uit de naad moeten werken om iets van een minimaal product op te leveren.

Dit was een samenvatting van de periode in het semester waar ik moeite mee heb gehad, en die mij ook bijna alle vooruitgang had gekost. Dit document is geen uitlaatklep en ik zoek ook geen medelijden. Ik wil in dit document laten zien dat ik toekomstgericht kan denken en handelen.

---

## Professionele Analyse en Toekomstgericht Actieplan

### Kernproblemen

**1. Perfectionisme en Onrealistische Zelfverwachtingen**
Het stellen van onnodig hoge eisen aan mezelf leidt tot een destructieve cyclus van teleurstelling en vermijdingsgedrag.

**2. Inadequate Hulpzoekvaardigheden**
Ondanks de beschikbaarheid van ondersteuning, faal ik erin om tijdig en effectief hulp te zoeken wanneer dat nodig is.

**3. Negatieve Copingstrategieën**
Isolatie en vermijding versterken problemen in plaats van ze op te lossen, wat leidt tot escalatie van stress en angst.

### Toekomstgerichte Acties

**Toepassing in de Werkcontext:**

1. **Vroegtijdig hulp zoeken voordat dit te laat is**
   - Bij complexe werkopdrachten of nieuwe technologieën eerst 2-3 uur zelfstandig onderzoeken
   - Na deze periode proactief collega's, teamleiders raadplegen voordat het probleem te groot wordt
   - Zelfreflectie Document delen met  Psychiater en bespreken
2. **Werkstress eerder identificeren**
   - Monitoren van werkdruk en stressniveau (schaal 1-10)
   - Bij hoge scores meedere dagen dit bespreken bij een teamoverleg
   - Lichamelijke en mentale signalen herkennen voordat ze de werkprestaties beïnvloeden
     
3.  **Mindset Herkadering**
     - "Ik moet dit alleen kunnen" vervangen door "Effectieve teamwork levert betere resultaten"
     - Regelmatige zelfreflectie op realistische versus perfectionistische werkdoelen
  
### Afsluiting
De kernproblemen en toekomstgerichtte acties zijn samen met tips van chat gpt - met bronaanduiding gevonden. Vervolgens het ik gekeken welke aansluiten bij mijn situatie en welke hopelijk ook effecties kunnen zijn. De volgende stap, zoals ook in de toekomstgerichte acties, is dan ook het document delen in de volgende sessie mijn mijn psychiater.

